# ASK (Architektura Systemów Komputerowych) - projekt 1
Celem zadania było stworzenie programu stanowiącego model programowego symulatora mikroprocesora. Interakcja z użytkownikiem miała odbywać się poprzez interfejs graficzny. Zgodnie z założeniami zawartymi w treści zadania, symulowany procesor miał posiadać cztery rejestry, z których każdy dzieli się na kolejne dwa rejestry składowe, podobnie jak w procesorach z rodziny 80x86.
Ponadto obsługiwane miały być trzy rozkazy: MOV, ADD i SUB, dwa tryby adresowania, możliwość zapisania i wczytania listy rozkazów do pliku oraz opcja pracy krokowej. Wszystkie powyższe założenia projektowe są w większym przybliżeniu opisane w treści zadania. Program został napisany w języku C# przy pomocy interfejsu programowania graficznych aplikacji Windows Forms i środowiska Visual Studio.
